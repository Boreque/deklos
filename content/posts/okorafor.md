+++
date= 2021-07-07
menu= "main"
title = "Nnedi Okorafor: Nigeriaanse Klimaatfictie"
description = ""
tags= [
    "klimaat",
	"fictie",
    "literatuur"
]
+++

# Who Fears Death? 

Hoe wordt het klimaatvraagstuk afgebeeld in verhalen met een sterke niet-Westerse inspiratie? <!--more--> [Nnedi Okorafor](https://en.wikipedia.org/wiki/Nnedi_Okorafor) is een Nigeriaans-Amerikaanse schrijver, die in haar boek [*Who Fears Death*](http://fantasyhotlist.blogspot.com/2010/08/excerpt-from-nnedi-okorafors-who-fears.html) vertelt over een verscheurd Sudan in een [post-apocalyptische](https://www.de-klos.net/posts/paniek/) toekomst. 

Hoewel Nnedi Okorafor in Amerika is geboren en [opgegroeid](https://mosaicmagazine.org/nnedi-okorafor-interview/), is het verhaal dat ze vertelt doorspekt met verwijzingen naar de [Igbocultuur](https://www.igboguide.org/) waartoe haar ouders en zij behoren. In Okorafor's universum toveren mensen met [*juju*](https://www.merriam-webster.com/dictionary/juju). Er zijn verwijzingen naar Amos Tutuola's [*The Palm-Wine Drinkard*](https://www.goodreads.com/book/show/944103.The_Palm_Wine_Drinkard), een Nigeriaanse classic, en het boek bevat een controversiële scène van een [vrouwenbesnijdenis](https://www.goodreads.com/author_blog_posts/1090064-a-review-of-who-fears-death-by-acclaimed-author-steven-barnes). Okorafor stelde dat deze scène bedoeld was als een impliciete kritiek op de Igbo, waar vrouwenbesnijdenis nog een bestaand gebruik is. 

![](https://citas.in/media/authors/none_0Gum3B4.jpeg)

<p style="text-align: center;">Nnedi Okorafor</p>


Okorafor vermengt in dit verhaal dus Nigeriaanse en Amerikaanse cultuur, wat tot een uniek beeld van klimaatverandering leidt. Wat zijn opvallende verschillen met Westerse klimaatverhalen?

# Plot

De woestijn reikt in Okorafors 'climate fiction' (cli-fi) even ver als de herinneringen van karakters. Het felgroene loof van bossen bestaat alleen nog als mythe. Klimaatverandering, etnisch geweld en onderdrukking vormen een giftige cocktail. 

In dit toekomstige Sudan onderdrukken de witte Nuru-groep met geweld de zwarte Okeke bevolking, welke ze grotendeels tot slaven gemaakt hebben. Alleen in afgelegen steden is er nog zoiets als vrijheid voor de Okeke. 

![](https://upload.wikimedia.org/wikipedia/commons/thumb/f/f7/Nnedi_Okorafor_with_insects.jpg/640px-Nnedi_Okorafor_with_insects.jpg)

<p style="text-align: center;"> Nnedi Okorafor, Wikimedia Commons </p> 

Het verhaal volgt Onyesonwu, een *Ewu* meisje dat geboren is uit de verkrachting van haar Okeke moeder door een Nuru man. Geboren uit beide volken heeft ze een afwijkende, lichte huidskleur,die haar tot een paria maakt. Zelfs de onderdrukte Okeke vrezen Onye, nadat ze ontdekken dat zij magische krachten bezit. Onye verandert in dieren en brengt mensen terug uit de dood, maar voor haar macht betaalt ze prijs van sociale exclusie. 

In navolging van een geheimzinnige profetie, vertrekt Onye op een epische queeste door de woestijnen van Sudan om wraak te nemen op haar vader. Samen met haar minnaar en drie kwebbelende vriendinnen.

# Westerse clichés 

Via haar dubbele culturele bril, verwerpt Okorafor de clichés van klimaatficties zoals [*The Day After Tomorrow*](https://www.youtube.com/watch?v=LFo67gEQVU4) en [*The Road*](https://www.youtube.com/watch?v=94KcI0gLq1A). Wat zijn deze clichés?

Dankzij bekende Westerse cli-fi verhalen denken we bij de toekomst van klimaatverandering meestal aan een brandende aarde, verlaten steden, overspoelde kustgebieden. 

Westerse cli-fi vooral op de eerste plaats dus vaak zien hoe het klimaat onze samenleving *onderbreekt* en deze onderbreking wordt als een choquerende gebeurtenis afgebeeld. 

Daarnaast gaan cli-fi verhalen vaak over een klein en dapper groepje overlevenden dat te midden van het puin van de burgerlijke samenleving moet zien te te overleven. Uiteindelijk is het een eenzame (witte) wetenschapper die een oplossing vindt voor de klimaatproblemen, via technologische slimmigheden (World War Z).

Kortom, voor Westerse cli-fi is het probleem nog kenbaar vanuit een overzichtspositie. De vertelling laat dan zien hoe tijdelijk gemarginaliseerde subjecten hun weg weer terugvinden naar technologisch meesterschap over hun situatie. 

# Okorafors innovaties 

In Okorafors universum heeft er juist géén radicale breuk plaatsgevonden door klimaatverandering. Er vindt nog stééds onderdrukking plaats van de ene groep door de andere, wat niets nieuws in de nasleep van het kolonialisme in Afrika. 

Okorafor laat dus zien dat een klimaatramp geen 'nieuwe start' is, maar dat processen als racisme voort blijven woekeren. Onyesonwu wordt vanwege haar huidskleur beschimpt in alle dorpen die ze op haar reis aandoet. Haar mede-Okeke vluchten voor etnisch gemotiveerd geweld dat in een genocide dreigt uit te monden. 

![](http://2.bp.blogspot.com/-cFFV78u2FGc/U9UPJ9lW2iI/AAAAAAAAC0g/NIAjf48TGlA/s1600/who+fears+death.jpg)

<p style="text-align: center;">Cover van Who Fears Death?</p>

Het is daarnaast ook innovatief dat klimaatverandering geen expliciet thema is voor karakters in de roman. Een opwarmende aarde verschroeide het Sudan van *Who Fears Death*, maar de wetenschap en technologieën die het klimaat hadden kunnen beschrijven zijn vergaan. Computers liggen als hopen afval gedumpt in de grotten langs de wegen waarop de hoofdpersonen trekken. 

In tegenstelling tot veel Westerse cli-fi zijn er dus ook geen heldhaftige wetenschappers die in naam van de waarheid spreken. Er is geen meesterpositie vanuit waar de situatie beschreven kan worden. Mythe en feit lopen door elkaar heen. 

Okorafor benadrukt door al deze verschillen met Westerse klimaatfictie dat bestaande conflicten en onrechtvaardigheden *verergerd* zullen worden door de opwarming van de aarde, maar dat er geen magische breuk tussen het Nu en de Toekomst is. 

# Andere verbeeldingen

Westerse cli-fi projecteert een wereld waarin 'wij', de 'mensheid', plotseling tot een mensonterende situatie zijn vervallen. Okorafors fictie herinnert ons er eerder aan dat deze situaties *nu* al bestaan, dat mensen in achtergestelde gebieden al een constante klimaatapocalyps [doorleven](https://www.vrt.be/vrtnws/nl/2021/04/30/hongersnood-madagaskar/). Dat er geen verenigde mensheid bestaat.

Okorafor innoveert het cli-fi genre, maar helaas levert dit al met al niet per se een literair hoogstand werk op. *Who Fears Death* staat bol van ongeloofwaardige en slepende dialogen, waarin Okorafors *young adult*-achtergrond doorklinkt. Ze giet een Harry Potter-achtig sausje over de klimaatapocalyps, waardoor deze doordrenkt raakt met puberale dramatiek, getuige het volgende citaat:

> "Things have been happening to me, yes," I said. "And I think I'm in danger. Something tried to kill me once, a year or so ago. This great oval red eye. It continues to watch me, I think. I need to protect myself. *Oga* Aro, I will become the best and greatest student you will ever have! I know it. I can feel it. I can ... almost touch it." (p. 65)

Okorafor spelt ze de motivaties van de karakters uit, die daardoor de diepgang krijgen van een kartonnen plaat. 

![](https://i.guim.co.uk/img/media/f76c89afe1e7f90f8b0ed86a37b86cc9783f7b70/80_70_679_407/master/679.jpg?width=620&quality=85&auto=format&fit=max&s=90667ffdf5a1f4bfbec64af3d42bc540)

<p style="text-align: center;">Okorafor werkte ook aan een Marvel Graphic Novel</p>

Ondanks de geringe literaire kwaliteit, zal het boek waarschijnlijk invloedrijk zijn. *Who Fears Death* wordt namelijk [waarschijnlijk](https://winteriscoming.net/2021/02/18/tessa-thompson-joins-george-rr-martin-produce-who-fears-death-fantasy-hbo/) verfilmd door HBO en kan daarmee de *mainstream* verbeeldingen van de klimaatapocalyps verrijken. 

En deze verrijking is Okorafors grootste verdienste. Door telkens opnieuw te vertellen over wat ons te wachten staat, vanuit werkelijk andere perspectieven, kunnen we inzien hoe we het ons eigen heden vaak stiekem onze verbeeldingen van de toekomst in smokkelen. 

De door Hollywood zo geliefde wetenschapper-redt-de-wereld-cli-fi is niet het enige verhaal dat verteld moet worden. Het kan ons juist afleiden. Nu vindt er namelijk al onrechtvaardigheid plaats die intrinsiek verbonden is met dezelfde dynamiek die bijdragen aan de verstoringen van het klimaat. 

Okorafor verbindt daarom in haar boek de toekomstige onrechtvaardigheid krachtig aan die van het heden. 

### Bron

Nnedi Okorafor. 2018. *Who Fears Death*. London: HarperCollins.
