+++
date= 2020-12-06
menu= "main"
title = "Wanneer de bodem braakt"
description = "De verstorende omkeer van de tijd"
tags= [
    "Aarde",
    "Bodem",
    "Geologie",
	"Tijd",
	"Verleden"
]
+++

*In nagedachtenis van de vijftien miljoen geruimde nertsen in Denemarken.*

<!--more-->

![](https://sa.kapamilya.com/absnews/abscbnnews/media/2020/tvpatrol/11/25/mink.jpg) Bron: kapamilya.com.

Geruimde nertsen worden begraven in Denemarken.
<br/><br/>

### Zombienertsen

Een opmerkelijk bericht in de [marges](https://www.nrc.nl/nieuws/2020/11/28/corona-zombie-nertsen-komen-uit-de-grond-a4021762) van de krant afgelopen week. Nertsen stonden op uit een massagraf in Denemarken, nadat ze geruimd waren vanwege het risico op verspreiding van een gemuteerd coronavirus. Door gasvorming zwollen de ontbindende lichaampjes op en kwamen ze boven de bodem gedreven. Er wordt gesproken van '[zombienertsen](https://www.volkskrant.nl/nieuws-achtergrond/zombienertsen-hoe-in-denemarken-geruimde-dieren-uit-hun-massagraf-omhoog-kwamen~bcafc6b5/?referrer=https%3A%2F%2Fduckduckgo.com%2F)' die als ondoden in het heden kwamen spoken. Het is een afgrijselijk beeld. [Miljoenen opzwellende kadavers](https://www.dr.dk/ligetil/ligetil-paa-tegnsprog/doede-corona-mink-presser-sig-op-fra-graven-en-meters-dybde-kan-ikke) volgend op een massale dood in het belang van de mens. En dat na een levenslang gevangenschap in mensenbelang.

De strakke planning van het ruimingsproces staat in een opmerkelijk contrast tot de gruwel en chaos van de opzwellende karkassen. In rechte lijnen groef de mens de geulen waarin de nertsen gedumpt werden. Als je niet goed kijkt lijkt de berginsplaats op foto's op een gewone bouwplaats, of zelfs op een akker. Een gecontroleerd, steriel proces in naam van volksgezondheid. Maar toen draaide de tijd zich om. De twee meter aarde bleek niet genoeg om de dode diertjes onder te houden. Wat opgeruimd had moeten zijn, kwam tot 'leven'. Triljarden bacteriën begonnen de dode lichamen van binnenuit op te vreten, waardoor, zoals een expert in de Volkskrant uitlegt, ["gassen zich ophopen en het lichaam vrij letterlijk wordt opgeblazen."](https://www.volkskrant.nl/nieuws-achtergrond/zombienertsen-hoe-in-denemarken-geruimde-dieren-uit-hun-massagraf-omhoog-kwamen~bcafc6b5/?referrer=https%3A%2F%2Fduckduckgo.com%2F)

![](https://github.com/Boreque/deklos/blob/master/static/images/mink.png?raw=true "Zombienertsen")
*De zombienertsen*, bron: [wp.com](https://i0.wp.com/metro.co.uk/wp-content/uploads/2020/11/PRI_173758268.jpg?quality=90&strip=all&zoom=1&resize=540%2C303&ssl=1)

### De Bodem

We zien het niet graag gebeuren dat de bodem weigert vast te houden wat wij erin stoppen. Het is alsof het verleden dan terugkeert in het heden, waar het niet thuishoort. Deze angstaanjagende omkering van de tijd zien we niet alleen bij de nertsen, maar ook bij andere verschrikkingen die recentlijk uit de bodem zijn komen bovendrijven. [Oude ziektes](https://www.nieuwsblad.be/cnt/dmf20160822_02434131) die terugkomen, smeltend permafrost dat [methaangas](https://climate.nasa.gov/news/2785/unexpected-future-boost-of-methane-possible-from-arctic-permafrost/) loslaat, gletsjers die [dode lichamen]( https://newsfeed.time.com/2014/01/14/italys-melting-glaciers-contain-the-preserved-bodies-of-wwi-soldiers/uit) uit de Eerste Wereldoorlog loslaten. De bodem hoort het verleden vast te houden. Maar nu is ze begonnen het uit te spuwen. 

Robert MacFarlane schrijft in zijn prachtige boek *The Underland* dat de mens traditioneel drie relaties heeft tot de bodem. 

Citaat uit Godenslaap

Interessant genoeg weten geologen al langer dat de bodem die zij bestuderen niet zo keurig de chronologische tijd volgt. De aardlagen liggen weliswaar vaak geordend op leeftijd, met de nieuwste lagen bovenop en de oudste onder, maar grote krachten kunnen dit keurige rotsarchief door elkaar schudden. Zo vond de 18e-eeuwse geoloog James Hutton al uit dat graniet zich dwars door deze lagen heen kon dringen, als een boekenwurm die zich door de pagina's vreet. Hij concludeerde dat graniet daarom een vulcanisch gesteente moest zijn, dat zich later in de tijd door de keurige stapel aan rotslagen had gebrand. 

Maar vulcanisme staat vooralsnog buiten de invloed van de mens. Het is iets wat ons overkomt. Er zijn echter ook steeds meer gevallen waarin de mens de bodem actief aan het prikkelen is om het verleden uit te werpen. Mijnbouw 'oogst' de vruchten van het geologische verleden. Kool en olie brengen de opgeslagen zonneenergie van miljoenen jaren tot ontlading, met opwarming van de aarde als gevolg. En door deze opwarming komen de sporen van het verleden tot leven. Een kind stierf in Rusland door aanraking met Antrhax van een rendierlijk dat tot dan toe bevroren in de grond had gelegen. NOG EEN VOORBEELD. 

De opborrelende nertsen zijn een fenomeen op een kleinere schaal. Maar ze laten voor mij het volgende goed zien: op de aarde is er geen begraafplaats voor het verleden. Er blijft altijd de mogelijkheid van terugkeer. 

### Het Verleden Komt Terug

De nertsen die hadden moeten verdwijnen, maar die terugkwamen. De nertsen die gehouden werden vanwege een excessief verlangen van de mens naar hun vacht. De nertsen die nu zelf een exces waren geworden, een probleem, een teveel. De nertsen die niet meer mochten bestaan, maar überhaupt enkel al bestonden voor ons. 

Kunnen we iets leren van deze tragedie? En van de walging en angst die zij oproept? Ik denk het wel. Het verleden is nooit weg. In de grootschalige (nertsen)industrie behoort de tijd alleen maar van toekomst naar verleden te lopen. Maar de natuur verzet zich en wat ooit was spookt nu nog rond. Terwijl wij dromen over de toekomst, kleeft de oneindige zwaarte van het verleden aan ons vast. We moeten daarom leren om tegenover dromen van vooruitgang altijd de spoken te plaatsen van geweest is. 
