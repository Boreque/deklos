+++
date= 2021-10-03
menu= "main"
title = "Vanaf grote hoogte II: de curve van de aarde"
description = "Wanneer zagen wij de aarde voor het eerst op foto's?"
tags= [
    "Fotografie",
    "Aarde",
    "Beeldcultuur",
    "Planisfeer",
]
+++

![](https://github.com/Boreque/deklos/blob/master/static/images/explorerII1935.jpeg?raw=true "Explorer II")

*De eerste foto van de curve van de aarde, genomen door de *Explorer II* * 

<!--more-->

### Vanaf grote hoogte
 
Vandaag deel twee van een drieluik over afbeeldingen van de aarde. In het Antropoceen verhoudt de mens zich ten opzichte van 'de hele aarde'. Hoe lang is de hele planeet al zichtbaar voor mensen?

[Vorige maand](./curvevandeaarde.md) stonden we stil bij het verliezen van de horizon op fotografie van bovenaf. Vandaag zullen we zien hoe de mens op een andere manier van de horizon loskomt. 

### Explorer II

In 1935 steeg een eenzame luchtballon op boven de Black Hills in South Dakota. Boven de ruige bossen en bergen ver beneden, door de windstille luchten klom de ballon omhoog en het zou niet lang duren of zij was nog maar een stipje aan de hemel. In een cabine van de ballon, waarin de luchtdruk gecontroleerd kon worden, zaten drie mannen van de US Army Air Corps. Twee van hen hadden het jaar ervoor amper een carsh van een gelijke ballon overleefd, toen zij van kilometers hoogte naar beneden stortten. Toch wilden zij dit jaar opnieuw een poging doen hun doel te behalen, namelijk om met hun ballon, *Explorer II*, een nieuw hoogterecord te zetten door op zo'n 22 kilometer hoog boven de aarde te zweven. Zou je vanaf deze hoogte uit de ballon geworpen worden, dan zou het meer dan zes minuten duren voordat je de bodem raken. Naar deze duizelingwekkende afstand van de aarde namen de drie ballonvaarders een camera mee. 

Acht uur na hun opstijgen bereikten de mannen hun doel en maakten zij een foto vanaf het hoogste punt waarop mensen ooit geweest waren. Op de foto kijk je uit over het landschap van South Dakota, dat er net zo plat uitziet als de verticale foto's van de [planisfeer](./curvevandeaarde.md) - heuvels lijken op dezelfde hoogte te zijn als rivieren, bergen liggen vlak naast een lappendeken van akkers. Er is nauwelijks verschil te zien tussen de 'natuurlijke' en de 'menselijke' wereld. En wat hier ongetwijfeld indrukwekkender is dan de foto's van Nadar is dat je 280 kilometer ver kunt zien, waardoor je niet alleen de aarde als een soort kaart zien, maar ook in een nieuwe hoedanigheid. De aarde is niet alleen maar een twee dimensionaal oppervlak, maar onmiskenbaar ook een globe. Nét onder de horizon is op de foto een rechte zwarte lijn getrokken. Als we hier kijken zien we hoe, heel subtiel, de curve van de aarde voor het eerst zichtbaar is op een foto.

De foto genoot grote bekendheid en vormde een belangrijke stap in de verdere ontdekking van de ruimte boven de aarde. Ze werd afgedrukt in *National Geographic* als een uitvouwbaar supplement en bereikte daarmee een breed publiek, dat nu zelf kon zien dat wij inderdaad op een grote bol leven. Maar nog belangrijker, wellicht, was het grote zwart dat zichtbaar was achter de horizon van onze aarde. Dit was het zwart van de ruimte zelf, waardoor de aarde tegen een andere achtergrond te beschouwen was. Namelijk, als een hemellichaam te midden van het grote niets. 

### 'So Columbus was right!'
 
Vorige maand schreef ik dat de 'planisfeer', het verticale perspectief op de aarde, de horizon had uitgewist. Op fotografie van boven leek de aarde op een kaart - en werd ook als dusdanig benaderd. Luchtfotografie was daarmee met name populair onder legers, die informatie wilden verzamelen over de stand van zaken in de landschappen van de vijand of om grote operatie te plannen op basis van actuele gegevens. Het perspectief van boven zette de standplaatsgebondenheid van mensen tussen haakjes, maar was nog steeds gecentreerd rondom menselijke behoeften en plannen. We zouden daarmee kunnen zeggen dat in de fotografie vanaf de planisfeer de mens *juist* zichzelf tegenkomt als een plannend en berekenend wezen.

De foto van de *Explorer II* maakt een andere relatie tussen mens en horizon zichtbaar. In gelijkenis met de verticale fotografie, verschijnt de aarde plat als een kaart. Maar nieuw is dat we hier desalniettemin opnieuw een horizon zien. Maar wat voor een horizon is dit? In mijn [vorige post](./curvevandeaarde.md) legde ik uit dat de horizon helpt om zaken in perspectief te plaatsen, doordat het ons een gevoel geeft van schaal en positie van de verschijnende objecten. Wat ik interessant vind aan deze foto is dat de horizon nu juist deze functie *niet* vervult. We zien weliswaar wat ver weg is en wat dichtbij, maar doordat de standplaats van de fotograaf zo ongebruikelijk is verschijnt de aarde daaronder als het landschap van een onbekende planeet. Als bergen plat lijken en rivieren eruit zien als scheuren in stoptegels, dan helpt geen enkele horizon om nog eenvoudigweg te begrijpen wat wij zien. Het is niet voor niets dat de fotografen de plaatsnamen horende bij het uitzicht lieten afdrukken op de foto om de verwarde lezer te helpen. 

Hier val het mij dus op dat de mens zich, via technische middelen die door haarzelf gemaakt zijn, naar nieuwe standplaatsen kan verplaatsen, waar de horizon niet meer helpt om zich te oriënteren. De horizon is daarom, op deze foto, ironisch. Ze wekt de suggestie van begrijpelijkheid, maar is tegelijkertijd vervreemdend. Hoewel we de horizon van de aarde zien, is dit geen aardse horizon. Dit is geen grens aan ons zicht onder een blauwe hemel, maar onder een zware mantel van kosmisch zwart. De dingen verschijnen daarmee ook niet aan ons binnen de context van het aardse bestaan, maar binnen een kosmische context - waardoor een blik op de aarde als planeet tussen de planeten mogelijk begint te worden. De bergen verliezen hun majesteuze schaal, de mens is zelf niet eens meer zichtbaar. En de aarde neigt daarmee meer naar de vorm van spinnende globe dan naar een 'grond' waarop de mens nog kan staan. 

De horizon is misschien nog zichtbaar, maar de foto laat ook de schok zien de wetenschappen en de technieken van de twintigste eeuw met zich meebrachten. De standplaats van de mens was losgewrikt van de aarde en kon steeds gemakkelijker waar dan ook geplaatst worden. De ruimtevaart zou deze perspectivistische droom een werkelijkheid maken, waardoor de mens zelfs naar het standpunt kon bewegen vanuit waar de hele aarde zichtbaar werd. De mens bleef standpuntgebonden, maar het standpunt zelf was niet meer gebonden. Of wij nu 


Hoe verder we dus van de aarde loskwamen, hoe afhankelijker wij werden van technologieën, analyses en interpretaties om uit te leggen hoe wij moeten plaatsen wat aan ons verschijnt.

![](https://github.com/Boreque/deklos/blob/master/static/images/explorerIIpioneersofflight.jpg?raw=true "Explorer II")

### Van de aarde weg 

De mens kon te tijde van deze foto nog nét niet loskomen van de zwaartekracht van de aarde, maar we voelen aan alles dat de mens uit is op het grote zwart dat zo drukkend 'boven' het landschap ligt. Nog even en V2 raketten, gelanceerd vanaf White Sands, zouden daadwerkelijk de dampkring van de aarde verlaten. Vanaf dat moment zouden termen als 'boven' en 'onder' geen zin meer hebben, omdat deze coördinaten alleen maar in relatie tot de zwaartekracht van de aarde zin hebben. De foto van de curve van de aarde lijkt al naar dit perspectief te reiken, er bevond zich maar 4% van de atmosfeer boven de fotografen op het moment dat zij genomen werd. Maar nog altijd werd de ballon naar 'beneden' getrokken, naar de plaats vanaf waar zij gezonden was. De suggestie die in deze foto ligt is dat het niet lang meer zou duren voordat zowel de standplaatsgebondenheid áls het planmatige verticale perspectief ingehaald zouden worden door de relatie tot de aarde van de astronaut. 

*Explorer II* laat namelijk aan de ene kant zien hoe de verticale fotografie een al te menselijke focus behoudt op het oppervlakte, terwijl de standplaatsgebonden leefwereld van de aardlingen als het ware nooit de rand van de aarde heeft kunnen tonen. De ballon die zich nog constant moest verzetten tegen het trekken van de massa van de aarde kon wel de suggestie opwekken dat de aarde een hemellichaam is te midden van anderen - en dat de mens ooit terug zou kunnen zien op deze planeet als een geheel.




Eerdere verticale fotografie had de aarde als een soort kaart laten zien. Doordat al het diepte en persectief verdwenen was op deze foto's, leenden zij zich voor allerlei logistieke
 
 
 Typisch aan dat perspectief is dat de mens vooral zichzelf tegenkomt, als een plannend en observerend wezen. De foto's van *Explorer II* zouden 

PUNT: dit is een perspectief dat toornt aan de mensgerichtheid van de planisfeer. Het is daarmee zowel een nieuw perspectief, als een nieuwe verlorenheid. 


### 



Nadar, Félix. 2015. When I was a photographer. MIT Press. 

Grevsmühl, Sebastian. 2014. *La Terre Vue d'en Haut*. Paris: Éditions du Seuil. 

Poole, Robert. 2008. Earthrise. Yale University Press. 

